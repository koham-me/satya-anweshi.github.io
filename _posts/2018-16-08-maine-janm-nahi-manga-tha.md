---
layout: post
title: "मैंने जन्म नहीं मांगा था!"
date: 2018-08-16
categories: [poems]
tags:["poem", "hindi"]
comments: true
---

नेता शब्द की उत्पत्ति नेतृत्व शब्द से हुई है। नेतृत्व एक प्रक्रिया है जिसमें कोई व्यक्ति सामाजिक प्रभाव के द्वारा अन्य लोगों की सहायता लेते हुए एक सर्वनिष्ट कार्य सिद्ध करता है। आज एक ऐसे ही प्रगतिशील और राष्ट्रप्रेमी नेता, देश के पूर्व प्रधानमंत्री श्री अटल बिहारी वाजपायी जी का निधन हो गया। मैंने पहली बार जब 'प्रधानमंत्री' शब्द सुना और उसका अर्थ समझा तो अटल जी देश के प्रधानमंत्री थे। उनके नेतृत्व में देश ने कई उपलब्धियां हासिल की। सारे देश के लिए आज का दिन एक दुखद दिन है। ईश्वर उनकी आत्मा को शांति दे ।  नेता होने के साथ साथ वो एक महान वक्ता और एक लोकप्रिय कवी भी थे। उनकी एक कविता "स्कूल चले हम" जोकि सर्व शिक्षा अभियान के लिखी गयी थी हम सब ने सुनी होगी। 

उनकी ही लिखी हुई एक कविता उन्ही को समर्पित, जो आज के दिन बहुत ही सार्थक है।

## मैंने जन्म नहीं मांगा था! 
मैंने जन्म नहीं मांगा था,   
किन्तु मरण की मांग करुँगा। 


जाने कितनी बार जिया हूँ,   
जाने कितनी बार मरा हूँ।   
जन्म मरण के फेरे से मैं,   
इतना पहले नहीं डरा हूँ।   

अन्तहीन अंधियार ज्योति की,   
कब तक और तलाश करूँगा।   
मैंने जन्म नहीं माँगा था,   
किन्तु मरण की मांग करूँगा।   

बचपन, यौवन और बुढ़ापा,   
कुछ दशकों में ख़त्म कहानी।   
फिर-फिर जीना, फिर-फिर मरना,   
यह मजबूरी या मनमानी? `   

पूर्व जन्म के पूर्व बसी   
दुनिया का द्वारचार करूँगा।   
मैंने जन्म नहीं मांगा था,   
किन्तु मरण की मांग करूँगा। 

#### अटल बिहारी वाजपायी
